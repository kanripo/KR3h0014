# -*- mode: mandoku-view; -*-
#+TITLE: 五代名畫補遺
#+DATE: 2015-08-24 23:13:59.402457
#+PROPERTY: ID KR3h0014
#+PROPERTY: BASEEDITION WYG    
#+PROPERTY: JUAN 目録
<pb:KR3h0014_WYG_000-1a>¶
欽定四庫全書卷　　　　子部八¶
　五代名畫補遺目録　　　藝術類一(書畫之屬/)¶
　　人物門第一¶
　　　神品四人¶
　　　　韓求　　　　　　李祝¶
　　　　張圖　　　　　　朱瑶¶
　　　妙品四人¶
　　　　跋異　　　　　　曹仲元¶
<pb:KR3h0014_WYG_000-1b>¶
　　　　陶守立　　　　　王仁壽¶
　　　能品二人¶
　　　　竹夢松　　　　　陸晃¶
　　山水門第二¶
　　　神品二人¶
　　　　荆浩　　　　　　關同¶
　　走獸門第三¶
　　　神品二人¶
<pb:KR3h0014_WYG_000-2a>¶
　　　　胡瓌　　　　　　東丹王¶
　　花竹翎毛門第四¶
　　　神品二人¶
　　　　鍾隱　　　　　　郭權輝¶
　　　妙品一人¶
　　　　施璘¶
　　　能品一人¶
　　　　丁謙¶
<pb:KR3h0014_WYG_000-2b>¶
　　屋木門第五¶
　　　神品一人¶
　　　　衛賢¶
　　　能品一人¶
　　　　何遇¶
　　塑作門第六¶
　　　神品三人(内裝鸞/一人附)¶
　　　　楊惠之　　　　　劉九郎¶
<pb:KR3h0014_WYG_000-3a>¶
　　　　王温¶
　　彫木門第七¶
　　　神品一人¶
　　　　伎巧夫人嚴氏¶
　　　　(臣/)等謹按五代名畫補遺一卷宋劉道醇撰¶
　　　　考晁公武讀書志曰五代名畫補遺一卷皇¶
　　　　朝劉道成纂符嘉應撰序云胡嶠嘗作梁朝¶
　　　　名畫録因廣之故曰補遺又别載宋朝名畫¶
<pb:KR3h0014_WYG_000-3b>¶
　　　　評三卷亦注劉道成纂符嘉應序其名皆作¶
　　　　劉道成與此不合陳振孫書録解題曰五代¶
　　　　名畫記一卷劉道醇撰嘉祐四年陳洵直序¶
　　　　其書名又作名畫記與此本亦異然此本為¶
　　　　毛晉汲古閣影摹宋刻楮墨精好纎毫無缺¶
　　　　不應卷首書名人名乃皆作訛字葢本此一¶
　　　　書振孫誤題書名公武誤題人名馬端臨作¶
　　　　文獻通考又偶未見其書但據兩家之書目¶
<pb:KR3h0014_WYG_000-4a>¶
　　　　遂重載之觀卷首陳洵直序與振孫所言合¶
　　　　而公武所載符嘉應序又即洵直序中語知¶
　　　　公武併以宋朝名畫評序誤注此條之下不¶
　　　　但成字之訛也胡嶠名見五代史契丹傳所¶
　　　　謂梁朝名畫録者今已不傳道醇據書録解¶
　　　　題稱為大梁人其始末無考所作宋朝名畫¶
　　　　評中句龍爽一條稱神宗時為圖畫院祇候¶
　　　　則是書先成于仁宗時宋朝名畫評又成于¶
<pb:KR3h0014_WYG_000-4b>¶
　　　　哲宗時矣書中所録五代畫手僅二十有四¶
　　　　人葢掇拾胡嶠所遺見于嶠録者此不復載¶
　　　　故也乾隆四十一年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3h0014_WYG_000-5a>¶
五代名畫補遺原序¶
蒙嘗聞成紀李嗣真之畫品呉郡朱景元之畫㫁皆採¶
摘古今畫家名氏叢而録之以廣其傳故五代名流抑¶
多遺闕則有若國初監察御史胡嶠遂採擷遺孑紀于¶
編帙始自尹繼昭終於劉永總四十三人名之曰廣梁¶
朝名畫目夫紀述雖備闕墜尚多譬拔毫捨翰刈薪棄¶
楚嗚呼自唐祚陵季五代脆促自朱梁至于柴周凡一¶
十四主計五十四年而又日尋干戈轉戰不暇雖義夫¶
<pb:KR3h0014_WYG_000-5b>¶
哲婦忠臣孝子猶多漏略况於畫人哉我大宋撫重熈¶
之運博全盛之化祖功宗徳四葉于茲誠萬世緜緜之¶
盛在于今日矣故哲夫賢士坐談王道徒歌帝力而予¶
抑嘗語及五朝名畫盡可屈指吁生遘汹汹之運歿垂¶
丹青之譽而云云藉藉見談于盛明之世獲在於齒牙¶
之論良用惜哉今因集本朝名畫評又捃拾其見遺者¶
叙而編之名曰五代名畫補遺其門品上下一如聖朝¶
名畫評之例類仍附之於後者亦明我聖朝文事之載¶
<pb:KR3h0014_WYG_000-6a>¶
郁云時嘉祐四年十二月初九日潁川陳洵直序¶
